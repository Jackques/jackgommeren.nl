<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Version 3</title>

<link href="../Opleidingen.css" rel="stylesheet" type="text/css" />

</head>
<body>
<script language="JavaScript">
function setVisibility(id, visibility) {
document.getElementById(id).style.display = visibility;
}
</script>

	
<div class="ex" id="profile">
		<h2>Opleidingen</h2>
		<div><img border="0" src="bewustzijn.jpg" width="420" height="75" /></div>
      
      <div id="test1"><h3>Bewustzijn</h3>
      <p3>Weten dat je weet, wat je weet,<br /></p3>
      <p3>en dat je niet weet, wat je niet weet, <br /></p3>
      <p3>dat is echte kennis<br /></p3>
      <p3>- Confucius</p3><br /><p>Bewustzijn is een belangrijke pijler onder prestatieverbetering. Door de eigen gedragingen goed waar te nemen, wordt het bewustzijn versterkt en ziet men meer mogelijkheden voor verbetering. Het gaat hierbij om bewustzijn ontwikkelen over jezelf, je kwaliteiten, je zwakheden, je belemmeringen, de dingen die je graag doet, je ambities, je angsten, enzovoort. Maar ook over je verhouding met de omgeving: Wat zie je daar gebeuren, wat betekent dat, past dat bij je, heb je het gevoel dat je daar invloed op kunt uitoefenen?</p>
      		
      <p2 onclick="setVisibility('invis2', 'inline'); setVisibility('test1', 'none');">Pagina 1/9<img src="../misc_files/ArrowRight.png" width="15" height="15" /></p2></div>
      
      <div id="invis2"><h3>Bewustzijn</h3>
      <h3>3.1: Bewustzijnsvergroting en waarneming</h3><p>Waarnemen is de basis van bewustzijnsvergroting. Door waar te nemen doe je informatie op, en vaak is dat al een voldoende voorwaarde voor verbetering. Waarnemen hoeft niet altijd betrekking te hebben op eigen gedrag. Ook het waarnemen van andermans gedrag leidt tot een verhoogd bewustzijn en tot leren. Amateurtennissers die een goede match van twee toppers op tv gezien hebben, blijken naderhand op het veld zelf ook beter te slaan. En wanneer u het ontwikkelingsproces van uw kind wilt bevorderen, dan moet u naar het park gaan waar veel kinderen komen die in ontwikkeling net iets verder zijn. Als u goed oplet, zult u zien dat uw kind de kunst van deze kinderen afkijkt. Het heeft geen belangstelling voor kinderen die al verder zijn, maar wel voor kinderen die in de 'nabijgelegen zone van ontwikkeling' zitten. </p>
      <p>Het is voor veel mensen één van de moeilijkst te aanvaarden beginselen dat bewustwording op zich al voldoende is voor verbetering. Het is geen kwestie van veel bloed, zweet en tranen. Je moet je wel inspannen en alert blijven. Maar wanneer je bij jezelf constateert dat iets je heel veel moeite kost, dan is dat vaak een teken dat je je aan het forceren bent. Dat leidt tot 'houterig' gedrag. Alleen met bewustwording bereik je iets. Rust, tegenwoordigheid van geest (oplettendheid, concentratie) plezier en nieuwsgierigheid zijn belangrijke condities om tot bewustwording en tot leren te komen. </p>
      <p>Hoe bewustwording zelfsturende mechanismen opwekt, is heel mooi aangetoond in experimenten rond biofeedback. Door biofeedback kun je leren processen te regelen die normaal gesproken buiten onze bewuste wil om gaan, zoals je bloeddruk. Uit proeven is gebleken dat iemand die via een apparaatje feedback krijgt over zijn bloeddruk, deze bloeddruk na een tijdje zelf min of meer kan regelen. </p>
      		
      <p2 onclick="setVisibility('invis3', 'inline'); setVisibility('invis2', 'none');">Pagina 2/9<img src="../misc_files/ArrowRight.png" width="15" height="15" /></p2></div>
      
            <div id="invis3"><h3>Bewustzijn</h3>
      <p>Een indrukwekkende toepassing van dit principe van verhoogd bewustzijn heb ik meegemaakt in een verspanende afdeling van een metaalfabriek. De operators kregen een simpel formulier waarop ze in tijdbalkjes konden bijhouden wat er met hun machine aan de hand was: of de machine liep en goede producten maakte, of ze uitgevallen was wegens storing, of ze omgebouwd werd, enzovoort. Ze leerden een rekensom te maken om een soort effectiviteitsgraad van de machine uit te rekenen, het percentage van de totale beschikbare tijd dat de machine goede producten stond te maken (de Overall Equipment Effectiveness). Toen ze voor het eerst die rekensom aan het eind van de dag maakten, kwam deze verhouding op 60% uit.</p>
<p>Zonder enige interventie van buiten lag de verhouding binnen 3 weken op 80%. Door het verhoogde bewustzijn werden allerhande processen van zelfsturing opgewekt die het resultaat verbeterden. Mensen hebben geen drang om een resultaat van 60% terug te brengen naar 50%. We hebben blijkbaar een elementaire drijfveer om uit onszelf dingen te onderzoeken en te verbeteren. </p>
      		
      <p2 onclick="setVisibility('invis4', 'inline'); setVisibility('invis3', 'none');">Pagina 3/9<img src="../misc_files/ArrowRight.png" width="15" height="15" /></p2></div>
      
<div id="invis4"><h3>Bewustzijn</h3>
      <h3>3.2: Een model voor bewustzijnsvergroting</h3>
      <p>Onderstaand model laat zien hoe een proces van bewustzijnsvergroting en leren zich volstrekt. </p>
<p>De eerste fase is 'onbewust en onbekwaam'. Je kunt iets niet of je weet iets niet, maar je weet dat van jezelf nog niet. Vervolgens komt het moment van bewustwording: Je realiseert je dat je bepaalde zaken niet weet of beheerst. Dan ga je over naar de tweede fase: 'bewust en onbekwaam'. In het leerproces is dit een zeer wezenlijke overgang. Een die we vaak vergeten als we iemand anders willen -laten- leren. In deze fase begeven we ons in leersituaties en reflecteren we op ons gedrag. </p>
<p>In de derde fase zijn we ons bewust van onze nieuw verworven vaardigheden of kennis; we zijn 'bewust en bekwaam'. Ten slotte raakt het leerproces naar de achtergrond. Vaardigheden en kennis worden zozeer eigen dat je je niet langer realiseert dat je ze hebt en gebruikt. Dit is de laatste fase: 'onbewust en bekwaam'. Deze fase betekent dat wat je geleerd hebt, niet meer vooraan in je bewustzijn zit. Wanneer iemand je vraagt waarom je iets op een bepaalde manier doet, dan moet je soms over het antwoord nadenken. Dit heeft een voordeel en een nadeel: Het voordeel is dat je ruimte krijgt om je aandacht op andere zaken te richten waardoor je dus weer andere kennis en vaardigheden kunt verwerven. Het nadeel is dat je het geleerde vrijwel ondoordacht gaat toepassen; mogelijk ook onder omstandigheden waar het werkt of zelfs contraproductief is. 'Onbewust bekwaam' wordt dan ongemerkt 'onbewust onbekwaam'. </p>
<p>Mensen die 'alles al zes keer meegemaakt hebben' lopen het gevaar in de fase van onbewuste onbekwaamheid te raken. Zij tonen met dergelijke opmerkingen dat zijn het ontwikkelingsproces hebben stopgezet. Het resultaat is dat er niet meer geëxperimenteerd wordt met nieuw gedrag. Echter, de wereld staat niet stil. En gedrag dat ooit succesvol was, verkeert ongemerkt in zijn tegendeel. </p>
      		
      <p2 onclick="setVisibility('invis5', 'inline'); setVisibility('invis4', 'none');">Pagina 4/9<img src="../misc_files/ArrowRight.png" width="15" height="15" /></p2></div>

<div id="invis5"><h3>Bewustzijn</h3>
      <h3>3.3: De Icarus Paradox</h3>
      <p>Daniël Ofman (1992) heeft een interessant boek geschreven over 'kernkwaliteiten'. Een kernkwaliteit is een eigenschap waaraan je iemand meteen kunt herkennen. Het is een specifieke sterkte. Een kernkwaliteit werpt een bepaald licht op alle andere eigenschappen die iemand heeft. Vanwege bepaalde kernkwaliteiten worden mensen hooglijk gewaardeerd en kunnen zij op andere terreinen steken laten vallen zonder dat hen dat meteen euvel geduid wordt. Een kernkwaliteit is voor de bezitter ervan vaak vanzelfsprekend. </p>
      <p>Maar: Je sterkte is ook je zwakte</p>
<p>Op je kernkwaliteiten word je vaak beloond vanuit de omgeving. Als je je kernkwaliteiten in stelling brengt, dan doe je goede dingen die door je omgeving gewaardeerd worden. 'Gedrag dat beloond wordt, wordt versterkt', zo luidt de basiswet van de operante conditionering. Het succesvolle gedrag wordt op die manier als een standaardpatroon ingeslepen. En daarin schuilt het gevaar. We gaan het desbetreffende gedrag dan min of meer automatisch tonen, ook in situaties waar het niet op zijn plek is of we doen teveel van het goede. Daadkracht verandert dan in drammerigheid, zorgzaamheid wordt dan verstikkend, zorgvuldigheid verandert in je blindstaren op de details. Dit teveel van het goede noemt Ofman de 'valkuil' die elke kernkwaliteit vergezelt, maar waar we ons veelal niet van bewust zijn. </p>
      		
      <p2 onclick="setVisibility('invis6', 'inline'); setVisibility('invis5', 'none');">Pagina 5/9<img src="../misc_files/ArrowRight.png" width="15" height="15" /></p2></div>

<div id="invis6"><h3>Bewustzijn</h3>
      <p>Over hoe sterktes en zwaktes kunnen omslaan heeft Danny Miller (1990) een interessant boek geschreven met de toepasselijke titel 'The Icarus Paradox'. Het verhaal van Daedalus en Icarus uit de Griekse mythologie wordt door hem gebruikt om te laten zien hoe sterktes in zwaktes kunnen veranderen. Door met bijenwas vleugels aan hun armen te plakken konden Daedalus en Icarus vliegen. Dit voordeel ten opzichte van andere stervelingen werd door Icarus echter zo uitgebuit dat hij te hoog ging, en te dicht bij de zon kwam. Zijn vleugels smolten en hij stortte neer. </p>
<p>Zo gaan ook veel organisaties ten onder. Die cultiveren bepaalde differentiële voordelen zozeer dat ze verblind raken. Succes daarmee leidt tot herhaling en versterking. Dat geeft een heleboel zelfvertrouwen. Maar één stap verder leidt tot monomanie en zelfgenoegzaamheid. <br />
Miller beschrijft in zijn boek vier typische processen hoe organisaties 'onbewust onbekwaam' worden vanuit een aanvankelijke sterkte. Mutatis mutandis maken individuele personen vaak een soortgelijk proces mee. </p>
<p>Vaklui:<br />Een organisatie van vaklui heeft de strategie om de beste spullen te maken. Kwaliteit staat voorop. Er wordt zeer beheerst en ordelijk gewerkt. Engineering is de toonaangevende afdeling, maar dan... Kwaliteit wordt vertaald in technische perfectie in plaats van in 'fitness for use'. Er ontstaat een technocratie waarin technisch hobbyisme hoogtij viert. De organisatie ontwerpt prachtige oplossingen, waar de klant niet echt op zit te wachten. Het vroegere Begemann in Helmond was daar een voorbeeld van. Daar was men er trots op dat men een brug op fracties van millimeters nauwkeurig wist te maken, maar wat dan nog? </p>
      		
      <p2 onclick="setVisibility('invis7', 'inline'); setVisibility('invis6', 'none');">Pagina 6/9<img src="../misc_files/ArrowRight.png" width="15" height="15" /></p2></div>
      
<div id="invis7"><h3>Bewustzijn</h3>
      <p>Bouwers:<br />Een organisatie van bouwers leeft bij groei. Hier zitten de pur sang ondernemers. Ze beginnen met één taak en hebben binnen de kortste keren een hele keten. Maar daar houdt het niet mee op. Als in de eigen branche niet veel uitbreiding meer mogelijk is, wordt er gediversifieerd. Voordat men er erg in heeft, is men van alles aan het kopen. Overnemen wordt een soort imperialisme: Men bouwt een keizerrijk met een zonnekoning aan het hoofd. Er ontstaat een verbrokkeld geheel, dat allengs steeds verder afbrokkelt. </p>
<p>Pioniers:<br />In een organisatie van pioniers is uitvinden het sleutelwoord. De Willie Wortels geven de maat aan. Het is het Philips van Anton Philips en het DAF van Huub van Doorne. Maar als je niet oppast, wordt het uitvinden een sort l'art pour l'art. De praktische Willie Wortel wordt een wereldvreemde professor Zonnebloem. Met allerhande geavanceerde projecten wordt de pers gehaald. Voortdurend zijn er veelbelovende ontwikkelingen, maar intussen raakt het geld op. </p>
<p>Verkopers:<br />In een organisatie die sterk is in verkoop draait ook veel om de verkoopcijfers. Je bent in tel als je de beste verkoper bent, het grootste marktaandeel verwezenlijkt, het merk van de concurrent weet te verdringen. Er is niet alleen een sterkte externe competitie, maar ook intern. En als dat doorslaat, dan is men meer intern aan het concurreren dan met de eigenlijke concurrenten. Verkopen wordt dan tot kunst verheven en men denkt alles te kunnen slijten. De vorm gaat de inhoud vervangen. Men positioneert een merk als een soort virtuele werkelijkheid. Maar daar trapt de consument niet altijd in. Zeeppoeder moet gewoon de was schoonmaken (en ze heel laten ook). </p>
      		
      <p2 onclick="setVisibility('invis8', 'inline'); setVisibility('invis7', 'none');">Pagina 7/9<img src="../misc_files/ArrowRight.png" width="15" height="15" /></p2></div>  
      
<div id="invis8"><h3>Bewustzijn</h3>
<h3>3.4: De eerste stap is het moeilijkst. </h3>
      <p>De stap van 'onbewust onbekwaam' naar 'bewust onbekwaam' is het lastigst, want het gebied waar je onbewust onbekwaam bent ligt in je blinde vlek. Je ziet het zelf niet (en als je het wel zag, dan ben je niet langer onbewust). Je hebt dus anderen nodig om je te helpen met bewustwording. Openheid voor de signalen uit je omgeving is een basisvoorwaarde om te leren en te verbeteren. <br />Veel mensen sluiten zich af voor de signalen uit de omgeving, omdat ze niet met hun tekortkomingen geconfronteerd willen worden. Ik gebruik het woord tekortkomingen omdat men dat zo beleeft. Impliciet zit daarin de norm dat men perfect moet zijn, maar juist door die norm belemmer je je ontwikkelingsproces, want informatie die dissonant is voor deze opvatting wordt buitengesloten. Onvoorwaardelijke acceptatie van jezelf met al je gebrekkigheden en gebruiksaanwijzingen is wezenlijk om tot leren te komen.<br />Zelfvoordeling is uit den boze. Op het moment dat we een oordeel uitgesproken hebben, houdt het waarnemen op. Wanneer we tegen onszelf zeggen dat we iets goed gedaan hebben en iemand anders vraagt 'wat kon er beter?', dan vinden we dat toch enigszins een impertinente vraag. Het was toch goed? En 'goed' wordt vaak ervaren als synoniem voor 'hoeft geen verbetering'. Als we echter zeggen dat we iets slecht gedaan hebben, dan willen we ze het liefst zo snel mogelijk vergeten om niet langer met onszelf geconfronteerd te worden. Een bewustzijn dat niet gestoord wordt door waardeoordelen is voor verbetering van het hoogste belang.</p>
<p>Wanneer je het beste uit jezelf wilt halen, dan gaat het vooral om het opruimen van belemmeringen die in je eigen hoofd zitten. De schaatscoach Henk Gemser heeft dat zeer plastisch uitgedrukt: 'het zit tussen de oren' en de schaatser Koss leverde wereldprestaties nadat hij 'zijn hoofd had leeggemaakt'. </p>
      		
      <p2 onclick="setVisibility('invis9', 'inline'); setVisibility('invis8', 'none');">Pagina 8/9<img src="../misc_files/ArrowRight.png" width="15" height="15" /></p2></div>    

<div id="invis9"><h3>Bewustzijn</h3>
<h3>3.5: Op zoek naar je valkuilen</h3>
      <p>Een manier om van 'onbewust onbekwaam' naar 'bewust onbekwaam' te komen is op zoek te gaan naar wat Ofman je valkuilen noemt. </p>
      <p>Dit kun je doen door je af te vragen wat je nogal eens als verwijt uit je omgeving krijgt. 'Wees niet zo...'. Vervolgens vraag je je af van welke positieve kwaliteit dit te veel is en dat brengt je dan waarschijnlijk bij een kernkwaliteit. Maar volgens Ofman krijgt de persoon met de bijbehorende valkuil bij zijn kernkwaliteit ook zijn 'uitdaging'. De uitdaging is de positief tegenovergestelde kwaliteit van de valkuil. De positief tegenovergestelde kwaliteit van drammerigheid is bijvoorbeeld geduld of terughoudendheid. Met andere woorden: bij de valkuil drammerigheid hoort de uitdaging geduld. Kernkwaliteiten en uitdagingen zijn elkaars aanvullende kwaliteiten. </p>
<p>Waar het om gaat is de balans te vinden tussen daadkracht en geduld. Balans aanbrengen betekent denken in termen van en/en, niet of/of. Vaak ligt de moeilijkheid in het feit dat de betrokkene niet in staat is te zien hoe deze twee kernkwaliteiten samen kunnen gaan, d.w.z. voor hem of haar is het een kwestie van óf daadkracht, óf geduld. Beide kwaliteiten worden dan gezien als tegenstellingen in plaats van aanvullingen. </p>
<p>Naast de begrippen 'kernkwaliteit', 'valkuil' en 'uitdaging', introduceert Ofman ook nog het begrip 'allergie'. Wanneer je zelf erg daadkrachtig bent, dan heb je vaak een uitgesproken hekel aan mensen die passief zijn. Deze allergie roept bij jezelf je valkuil op. Hoe passiever je tegenspeler, des te meer begin je te drammen. <br />Wanneer men zijn allergie in een andere tegenkomt, ligt de valkuil op de loer. Wat iemand het meest kwetsbaar maakt is niet zijn valkuil, maar zijn allergie, want het is vooral de allergie die iemand naar zijn valkuil drijft. </p>
<p>Waar men allergisch voor is bij een ander is waarschijnlijk te veel van iets goeds, dat men bij zichzelf nodig heeft. Je kunt waarschijnlijk het meeste over jezelf leren van degenen met wie je het moeilijkst kunt omgaan. Zij confronteren je met je eigen gebied van onbewuste onbekwaamheid. </p>
      		
      <p2 onclick="setVisibility('invis10', 'inline'); setVisibility('invis9', 'none');">Pagina 9/9<img src="../misc_files/ArrowRight.png" width="15" height="15" /></p2></div>  
      
      <div id="invis10"><h3>Bewustzijn</h3><h3>Overzicht</h3>
      <div><h3><img src="../misc_files/Checkmark.png" width="9" height="9" /> 3.1: Bewustzijnsvergroting en waarneming</h3></div>
      <div><h3><img src="../misc_files/Checkmark.png" width="9" height="9" /> 3.2: Een model voor bewustzijnsvergroting</h3></div>
      <div><h3><img src="../misc_files/Checkmark.png" width="9" height="9" /> 3.3: De Icarus Paradox</h3></div>
      <div><h3><img src="../misc_files/Checkmark.png" width="9" height="9" /> 3.4: De eerste stap is het moeilijkst. </h3></div>
      <div><h3><img src="../misc_files/Checkmark.png" width="9" height="9" /> 3.5: Op zoek naar je valkuilen</h3></div>
      <a style="text-decoration:none" href="h3_inleiding.html"><p2>Rond af</p2><img border="0" src="../misc_files/Checkmark.png" width="15" height="15" /></a></div>

</div>

<div class="ex" id="leaderboard">
    <iframe src="inhoud_h3.php" height="650" width="175" frameborder="0">
	<p>Your browser does not support iframes.</p>
	</iframe>
</div>



</body>
</html>
